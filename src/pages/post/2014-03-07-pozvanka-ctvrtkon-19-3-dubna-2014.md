---
templateKey: blog-post
title: 'Pozvánka na Čtvrtkon #19 – 3. dubna 2014'
image: /img/ctvrtkon-3-dubna1.jpg
date: '2014-03-07T09:09:40+00:00'
description: >-
    Jaký je váš postup při návrhu webu? Jak do procesu zapojujete uživatele? A na co všechno se ptáte klienta, abyste získali správné a potřebné odpovědi na důležité otázky? A jak třeba probíhal...
---
  
Jaký je váš postup při návrhu webu? Jak do procesu zapojujete uživatele? A na co všechno se ptáte klienta, abyste získali správné a potřebné odpovědi na důležité otázky? A jak třeba probíhal redesign webu města Plzně? Na tyto a mnohé další otázky nám přijedou odpovědět **Tomáš Ludvík** z Dobrého webu a **Petr Bechyně** z Webstory solution. A pozor, na závěr vás čeká speciální soutěž (info níže)!

Kdy, kde a za kolik? **Datum:** 3. dubna 2014 **Čas:** 18:00 **Místo:** Vinárna Solnice **Vstupné:** Zdarma   
Přihlášení na akci naleznete [na Facebooku](https://www.facebook.com/events/474608012668627/). Pokud se s Facebookem zrovna nepřátelíte nezoufejte – přihlášení není povinné a rádi vás na akci uvidíme i bez něj. Téma #1 – Zapojte uživatele do návrhu webu **Speaker: [Tomáš Ludvík](https://twitter.com/TomasLudvikWBD)**  
_Tomáš je garantem user experience (UX) v [Dobrém webu](http://www.dobryweb.cz/ "Dobrý web"). Předtím působil řadu let jako web designer na [volné noze](http://www.tomasludvik.cz/ "Tomášův osobní web") a pracoval pro řadu významných agentur i menších ateliérů v ČR i zahraničí._

Téma #2 – Jak jsme dělali redesign webu města Plzně **Speaker: [Petr Bechyně](https://twitter.com/bechyne)**  
_Petr stál u vzniku konzultační firmy [Webstory solution](http://www.webstory.cz/ "Webstory Solution"), kde aktuálně pracuje jako senior konzultant a píše příběhy úspěšných webů svých klientů. Své zkušenosti předává dalším jako lektor na [odborných školeních](http://www.naucmese.cz/petr-bechyne "Školení od Petra Bechyně")._

Speciál – Soutěž o nejlepší historku ze života webaře **Účastníci: Vy**  
Po přednáškách a malé pauze na objednání piva či čaje se sejdeme u společného stolu a každý se bude moci zapojit do moderované soutěže o nejlepší historku ze života webaře. Ať už vás dostal do kolen klient, kolega nebo uživatel, máte příležitost podělit se o své zábavné zážitky, poslechnout si neuvěřitelné příběhy ostatních a třeba vyhrát tajnou cenu.