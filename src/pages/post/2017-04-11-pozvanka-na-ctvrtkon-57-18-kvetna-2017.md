---
templateKey: blog-post
title: 'Pozvánka na Čtvrtkon #57 – 18. května 2017'
image: /img/Web-Cover.png
time: '2017-04-11T02:43:24+00:00'
date: '2017-04-11T02:43:24+00:00'
description: >-
    Líná huba holé neštěstí a o webu to platí dvojnásob. Přesto ale kolikrát mlčeti zlato. Nakonec – obsah je přece král! Znáte to sami. Nelehký úkol je napsat to copy, co v lidech zanechá sil...
---
**Líná huba holé neštěstí a o webu to platí dvojnásob. Přesto ale kolikrát mlčeti zlato. Nakonec – obsah je přece král! Znáte to sami. Nelehký úkol je napsat to copy, co v lidech zanechá silné stopy – ať už jste čistokrevný copywriter, markeťák nebo designer. Skvělé texty prodávají, pomáhají lidem plnit své úkoly, baví, neobírají o čas, nenutí přemýšlet a rezonují s osobností značky. Jak ale takové vytvořit? Co by měl designer o psaní textů vědět? Jak se propsat až k duši uživatele?**

To vám prozradí dvě zkušené copywriterky: Michelle Losekoot a Hanka Mikolášová. Podělí se s vámi o své tajné triky a ukáží vám cestu ke slovům, která jste nemohli najít.

Přijďte – dozvíte se takové věci, že to ani nesmíme nahrávat :)

Michelle Losekoot Pohádkářka na [volné noze](http://losekoot.cz/), bývalá studentka tvůrčího psaní a novinářka. Vidí svět ve větách a otevírá oči ostatním na svých oblíbených kurzech copywritingu. Její slova k vám promlouvají z úst značek jako Microsoft, VŠE či HBO. Nemá ráda korportání bullshit talk a je neustále na stopě skvělých nápadů, na jejichž základech pomáhá firmám stavět lovebrandy.

Hanka Mikolášová Píše na [volné noze](http://www.hankamikolasova.cz/) jen o tom, co ji zajímá, aby firmám přinesla do textů skutečnou a autentickou vášeň. Pomáhá značkám vetknout do jejich PR lidskost, využít obsahový marketing smysluplně a na maximum, vytvářet na sociálních sítích hodnotný obsah a plnit blog texty, které lidé potřebují. Buduje brandy, navrhuje obsahové strategie a posouvá konzultacemi firmy, které nechtějí vypouštět do světa jen prázdná slova.

Přijďte! **Termín:** 18. května 2017 od 18:00  
**Místo:**[Cowo ČB](http://www.coworkingcb.cz/)  
**Přihlášení:** [Na Facebooku](https://www.facebook.com/events/288586251572795/) / [Srazy.info](http://srazy.info/ctvrtkon/7239)