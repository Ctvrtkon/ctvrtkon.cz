---
templateKey: blog-post
title: 'UX Čtvrtkon #48 – Jiří Tvrdek a Martin Hrabánek'
image: /img/ctvrtkon-48-web.jpg
fbEventLink: 'https://www.facebook.com/groups/ctvrtkon/'
place: '---'
time: '2016-08-15T04:07:47+00:00'
date: '2016-08-15T04:07:47+00:00'
description: >-
    V září bude Čtvrtkon ve znamení vizuálního designu. Jiří TvrdekTěšit se můžete na Jirku Tvrdka, jehož rukopis najdete například na stránkách Alzy, portálu Knihy Dobrovský či stránek...
---
[](http://ctvrtkon.cz/wp-content/uploads/ctvrtkon-48-web.jpg)

**V září bude Čtvrtkon ve znamení vizuálního designu.**

Jiří Tvrdek Těšit se můžete na Jirku Tvrdka, jehož rukopis najdete například na stránkách Alzy, portálu Knihy Dobrovský či stránek města Karlovy Vary. Je součástí House of Experts Jana Řezáče a mimo freelancing působil například v agenturách Proof & Reason, Fjord či Nydrle.

Jerry, jak ho možná znáte, bude mluvit o svém workflow při návrhu webových stránek. Odhalí vám tak procesy, které stojí za jeho prací, způsob myšlení a cestu k co nejlepšímu výsledku. V anketě, kterou jsme připravili na stránce události, můžete hlasovat pro jednu konkrétní část jeho workflow, o které chcete v přednášce slyšet nejvíce.

Martin Hrabánek Martin Hrabánek je designer působící v Českých Budějovicích a pokud jste v poslední době byli na Čtvrtkonu, určitě ho znáte jako moderátora této akce. Martin v současné době tvoří za Edgedesign, kam se dostal postupně po spolupráci s agenturami Nexgen, Bohemiasoft a letech na volné noze.

Martin má skvělé technické znalosti Photoshopu, které zúročuje při návrhu stránek a které rozšiřuje o problematiku UX designu. A právě o přechodu mezi jedním z výstupů práce UX designera – wireframu – k vlastnímu grafickému návrhu bude Martin mluvit. Na co si dát pozor, jak se dobrat k optimálnímu výsledku a jak Martin postupuje – to vše se dozvíte v jeho přednášce.

Přijďte! Přijďte si poslechnout dva kreativní profesionály a jejich pohled na workflow návrhu webových stránek. Ať jste sami designeři či majitelé webů, projektový manažeři v agenturách či se jinak pohybujete v oboru webdesignu, máte skvělou příležitost nahlédnout pod pokličku 2 designerů, kteří se rádi podělí o své zkušenosti.

**Termín:** 8. září 2016 od 18:00  
**Místo:** [Coworking Center ČB](http://www.coworkingcb.cz/)  
**Přihlášení:** [Facebook](https://www.facebook.com/events/726170587521489/)