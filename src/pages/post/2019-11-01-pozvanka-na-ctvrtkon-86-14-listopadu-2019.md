---
templateKey: blog-post
title: 'Čtvrtkon #86'
image: /img/ctvrtkon-86.png
fbEventLink: 'https://www.facebook.com/events/2766390470072430/'
place: Dallmayr café & bar
section: dev
time: '2019-11-14T18:00:00'
date: 2019-11-01T00:00:00.000Z
description: >-
  Tentokrát se zaměříme trochu více na frontend vývoj. V první přednášce nám Martin Michálek představí framework AMP, který je pro webaře zajímavý především proto, že jeho bezkonkurenční rychlost má pozitivní dopad na konverzní poměr webů. Mezitím bude vyjímečně jen jeden talk od Jakuba Bicana . A v druhé přednášce nám zase Honza Svěrák vysvětlí, proč potřebujeme kodéry a že to nejsou žádné cvičené opice... ;-)
---

**[Martin Michálek](https://www.vzhurudolu.cz/martin)**

Martin je konzultant k rychlosti webu a tvůrce obsahu pro frontendové vývojáře. Vede spolek Frontendisti.cz, vydal už 3 knihy spojené s FE vývojem, v rámci webu VzhuruDolu.cz publikuje články i podcast.

**Téma: Dynamičtější než byste čekali**

AMP je zvláštní způsob distribuce stránek, který zajišťuje nevídanou rychlost. A taky frontendový framework pro tvorbu obsahových webů a e-shopů. Ukážeme si, že na rozdíl od původní verze je AMP vhodný i pro dynamické komponenty, psané v JavaScriptu a jak je možné tuto technologii kombinovat s běžnými weby nebo PWA.

**[Jan Svěrák](http://jansverak.cz/)**

Honza dělá internety. Poslední tři roky se staral o frontend spousty WordPressových webů a v současné době se věnuje designování frontendu webových aplikací. Říká o sobě, že není JavaScriptový programátor ani mašina na převádění PSD do HTML :-)

**Téma: Potřebuješ kodéra**

Relativně často se setkávám s názorem, že práce kodéra je vesměs nedůležitá a zvládne ji i “cvičená opice”. Chtěl bych tedy upozornit na časté nedostatky webového frontendu a jaké důsledky sebou přehlížení této části tvorby webu přináší.

Je jedno jestli jste firma, která nemá kodéra protože ho “nepotřebuje” nebo freelancer co dělá weby komplet sám na sebe, tak jako tak mám v plánu Vám ukázat několik chyb, kterým je snadné se vyhnout a tím zvýšit kvalitu výsledného produktu.

**Talk**

- **Jakub Bican: Pravý domácí GIS z Budějc**

Jak v ČB vznikají geoinformační systémy a mapové aplikace pro tisíce firemních uživatelů a jak si [ne|u]dělat vlastní.