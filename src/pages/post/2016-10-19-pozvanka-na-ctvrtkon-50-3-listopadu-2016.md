---
templateKey: blog-post
title: 'Pozvánka na Čtvrtkon #50 – 3. listopadu 2016'
image: /img/ctvrtkon-50-1.png
fbEventLink: ''
place: ''
time: ''
date: '2016-10-19T08:20:58+00:00'
description: >-
    Očekáváte lepší výsledky od svého webu, chcete vyšší tržby? Pak určitě přijďte na další Čtvrtkon, tentokrát totiž zaostříme na výkon. Tématy přednášek bude mobilní marketing...
---
[](http://ctvrtkon.cz/wp-content/uploads/ctvrtkon-50-1.png)

Očekáváte lepší výsledky od svého webu, chcete vyšší tržby? Pak určitě přijďte na další Čtvrtkon, tentokrát totiž zaostříme na výkon. Tématy přednášek bude mobilní marketing a zbožové srovnávače.

[Věra Koukalová](https://www.linkedin.com/in/verkakoukalova)**Téma: Mobilní marketing**

Webová stránka přístupná pro mobilní zařízení a mobilní marketing už není volbou, ale nutností. Ukážeme si, jak na mobilní strategii pro vaši značku, jak pracovat s mobilními PPC kampaněmi a pronikneme i do světa mobilních aplikací.

Věrka má více, než 7 let zkušeností v online marketingu z B2B GROUP, H1.cz jako Head of Search a Z Googlu jako projektová konzultantka. Aktuálně pracuje ve Fragile Media jako Happiness Manager. Je držitelkou certifikátu Google Partners Certified Trainer. Své know-how předává na školeních a přednáškách, třeba na VŠE nebo akcích Google Business Group. Ve volném čase peče dorty a aktuálně úspěšně vede nový projekt Lada společně se svým mužem.

[Rostislav Urbánek](https://biddingtools.cz/tym)**Téma: Biddování na zbožových srovnávačích pod lupou**

Kdo není vidět, neprodává. Kdo nebidduje, jako by nebyl. V průměru 30 % tržeb e-shopů míří na vrub zbožovým porovnávačům. Pro některé shopy jsou zbožáky dokonce primárním zdrojem objednávek. Přibližně 60 % kliků z Heureky a 83 % na Zboží.cz navíc pochází z biddovaných pozic.

Na Rosťově přednášce se dozvíte, co je to biddování a proč je nezbytnou součástí zbožáků. Poznáte strategie automatického a manuálního biddingu a zjistíte, jak ušetřit čas a nervy automatizací rutinních procesů, jak vydělat víc peněz a jak vyšperkovat zbožákovou prezentaci k dokonalosti a být lépe vidět.

Rosťa je ředitelem společnosti [BiddingTools](https://biddingtools.cz/), která se zabývá správou zbožových srovnávačů.

Přijďte! **Termín:** 3. listopad 2016 od 18:00

Po skončení afterparty v Široku  
**Místo:** [Coworking Center ČB](http://www.coworkingcb.cz/)  
**Přihlášení:** [Na Facebooku](https://www.facebook.com/events/327122680983435/) / [Srazy.info](http://srazy.info/ctvrtkon/6867)