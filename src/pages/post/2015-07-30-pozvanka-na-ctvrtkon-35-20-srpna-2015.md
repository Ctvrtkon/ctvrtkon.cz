---
templateKey: blog-post
title: 'Pozvánka na Čtvrtkon #35 – 20. srpna 2015'
image: /img/ctvrtkon3.jpg
fbEventLink: ''
place: ''
time: ''
date: '2015-07-30T12:04:01+00:00'
description: >-
    Kvalita spolupráce designerů (ať už vizuálních, interakčních a dalších) a vývojářů má velký dopad na kvalitu výsledku a to zvláště v projektech, kde chybí zkušený projektový manažer...
---
Kvalita spolupráce designerů (ať už vizuálních, interakčních a dalších) a vývojářů má velký dopad na kvalitu výsledku a to zvláště v projektech, kde chybí zkušený projektový manažer či supervizor. V ideálním světě by si obě skupiny viděly navzájem do hlavy, mluvily stejným jazykem a vůbec se skvěle doplňovaly.

Ideální svět však neexistuje. Přijďte si poslechnout zkušenosti načerpané z reálného světa dvou (teď už) Jihočechů – dorazí UX designer Martin Laudát a UI developer Daniel Sitek. Podělí se o svůj pohled na to, jak nastolit rovnováhu těchto dvou živlů ve prospěch projektu a nabídnou srovnání obou stran téže mince.

Co potřebuje vývojář od designera a co se od něj může naučit? A co očekává designer od vývojáře a potřebuje vědět o jeho práci?

**Přijďte. A podělte se i o vlastní názor.**

**Místo:** [Coworking](http://www.coworkingcb.cz/ "http://www.coworkingcb.cz/") Center České Budějovice  
**Čas:** 20. 8. 2015 – 18:00

Na akci není potřeba se přihlásit, ale určitě nám pomůžete, když se přihlásíte k [události](https://www.facebook.com/events/1479177112379568/) na Facebooku.

**Daniel Sitek** je profesí kodér v českobudějovickém Edgedesignu. Má rád grafiku, kompletní webové stránky od návrhu přes programování až po finální ladění a sémantiku a aktivně se zajímá o UI/UX design. Také rád fotí, čte, nebo jezdí na kole, inlinech či longboardu.

**Martin Laudát** začínal jako designer v budějovickém Inizio Internet Media, dnes svůj čas dělí mezi flowly.cz a jako externista u přespolních firem. Je to univerzální webový švýcarský nůž a nadšený tester designerských nástrojů.