---
templateKey: blog-post
title: 'Pozvánka na Čtvrtkon #14 – 7. listopadu 2013'
image: /img/ilustracni2.jpg
fbEventLink: ''
place: ''
time: ''
date: '2013-10-30T06:18:18+00:00'
description: >-
    14. Čtvrtkon bude historicky první ryze markeťácký a svou účastí ho otevře trio Honza Tichý, Martin Matějka a Lukáš Pítra.Základní informaceDatum: 7. listopadu 2013Čas: 18:00Místo: Horká...
---
14\. Čtvrtkon bude historicky první ryze markeťácký a svou účastí ho otevře trio Honza Tichý, Martin Matějka a Lukáš Pítra.

Základní informace **Datum:** 7. listopadu 2013 **Čas:** 18:00 **Místo:** Horká Vana, České Budějovice **Vstupné:** Zdarma [Chci se přihlásit na Čtvrtkon](http://srazy.info/ctvrtkon/4007)Téma #1 – Cesty propagace eshopu v praxi Způsobů, jak na internetu propagovat svůj eshop či web je celá řada. Podíváme se na to, které způsoby jsou skutečně efektivní, a jak je správně řešit. Naopak si ukážeme několik těch méně zajímavých. Má přednáška by měla posluchače navést na skutečně dlouhodobě funkční cestu v marketingu na internetu.

**Speaker: Martin Matějka**  
_Martin Matějka pracuje jako konzultant v internetovém marketingu na volné noze. Oboru se věnuje posledních 10 let, přičemž posledních 7 aktivně jako konzultant. Navíc k tomu poslední 4 roky provozuje vlastní eshop SmallCars, který je v současné době jedničkou ve svém oboru v ČR a na Slovensku. Zejména díky jeho praktickým zkušenostem věříme, že jeho přednáška bude přínosná._

Téma #2 – Pod pokličkou zdrojů návštěvnosti Odkud vám na web přicházejí vaši zákazníci? Kolik vás stojí získání nového návštěvníka či další objednávky? Opravdu se různé zdroje podílejí na vašich návštěvách a tržbách tak, jak vám to tvrdí Google Analytics? Jste si jistí, že vyhodnocujete jejich efektivitu a návratnost správně? Anebo je to ve skutečnosti všechno trochu jinak?

**Speaker: Jan Tichý**  
_Jan Tichý vede konzultační a vývojářskou společnost Medio Interactive. Živí se webovou analytikou, optimalizací pro vyhledávače, vylepšováním obchodní účinnosti, návrhem a vývojem webových aplikací._

Téma #3 – Když na marketing sami nestačíte Dát o svém webu vědět a vytěžit z něj peníze, to se dá celou řadou cest. Bohužel jen málokdo je všechny mistrně ovládá, natož aby měl na vše čas. Zkrátka leckdy je lepší si nechat poradit nebo marketing outsourcovat. Vybrat a uřídit šikovného partnera, a navíc se ziskem, bývá někdy docela kumšt. Na přednášce se s vámi podělím o své zkušenosti a rady, jak si nenaběhnout a vytěžit ze spolupráce maximum.

**Speaker: Lukáš Pítra**  
_Lukáš Pítra je markeťák, freelancer a fanda do těch internetů. Pomáhá klientům vydělávat peníze na internetu a nezbláznit se z toho všeho, co se v digitálním světě děje. Krom volné nohy si za 8 let v oboru vyzkoušel i práci na straně klientů i agentur, v roli specialisty i manažery. Díky tomu má spoustu zkušeností outsourcováním marketingu, o které se s vámi chce podělit._