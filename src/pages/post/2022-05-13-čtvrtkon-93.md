---
templateKey: blog-post
title: "Čtvrtkon #93"
section: mkt
image: /img/ctvrtkon-93-banner.png
fbEventLink: https://www.facebook.com/events/752084289293915
ticketUrl: https://www.eventbrite.com/e/mkt-ctvrtkon-93-tickets-339880781567
place: Cowo CB
time: 2022-06-02T18:00:00
date: 2022-05-13T13:10:29.859Z
description: 945 dní. Tolik uplyne v den této akce od posledního marketingového
  Čtvrtkonu. Pojďte s námi zjistit, jestli to čekání stálo za to.
---
Může se zdát, že první postcovid marketingový Čtvrtkon bude spíše povídací, teoretický, chcete-li filozofický. Budeme se bavit o **práci markeťáka**. Že to bude nuda? Tak to asi neznáte naše přednášející.

**1) Tomáš Zahálka**

"Jak ze mě udělal vlastní e-shop lepšího markeťáka?"

V e-shopech jako zaměstnanec, později freelancer a dnes e-shopista. Co přinesla pracovní evoluce a jak vám změní vlastní e-shop pohled na online marketing?

**2) Jan Nedvěd**

"Jak se liší markeťák, který si vydělává 35 tis. měsíčně od toho, který si vydělává 120 tis. měsíčně a více?"

Hlavní rozdíl v tržní hodnotě marketingových specialistů NENÍ jejich IQ. Není to jejich schopnost se specializovat. Není to dokonce ani schopnost "se prodat". Je to mnohem zajímavější a Honza Nedvěd Vám to bez vytáček a keců až s autistickou upřímností odhalí.

**3) Mikrotalky**

Mezi přednáškami budou také krátké 5 minutové přednášky. Zatím je zde prostor i pro případnou vaši prezentaci - máte nějakou minipřípadovku, se kterou byste se chtěli podělit? Nebo naopak peníze spálené v kotli hloupé marketingové kampaně a chcete nás varovat? S chutí do toho!

**A to ještě není vše** - v registraci k události máte možnost položit předem některému z přednášejících otázky, neváhejte toho využít. Na otázky, které nestihnou odpovědět během přednášky, se nezapomeňte zeptat při následném posezení u piva.

**UPOZORNĚNÍ:**

**1) Vstup je zdarma**, pronájem prostoru ale ne, proto bude připravena kasička na **dobrovolné vstupné**.

**2) Kapacita je omezená**, do Cowo CB se nás vejde maximálně 30 tak, aby to bylo všem pohodlné. Kdo dřív přijde...

**Ale nebojte** - pokud bude účast větší, je ve hře přemístění do větších prostor. O případné změně budete informováni.

I proto neváhejte s registrací - **nejdéle 3 dny předem je uzávěrka kvůli nahlášení přesného počtu míst.**

**Budeme se těšit na viděnou :-)**