---
templateKey: blog-post
title: 'Pozvánka na Čtvrtkon #65 – 15. února 2018'
image: /img/Ctvrtkon-65-MKT-web.jpg
date: '2018-01-25T12:01:38+00:00'
description: >-
    Na únorovém Čtvrtkonu zabrousíme do PPC i SEO. Jak na efektivní grafické bannery pro PPC kampaně nám poví Roman Kudrna a Richard Klačko nás zasvětí do nestandardních podob výsledků vyhledávání...
---
**Na únorovém Čtvrtkonu zabrousíme do PPC i SEO. Jak na efektivní grafické bannery pro PPC kampaně nám poví Roman Kudrna a Richard Klačko nás zasvětí do nestandardních podob výsledků vyhledávání a poradí nám jak „vytunit“ svůj web pro vyhledavače.**

---

# [Roman Kudrna](https://www.linkedin.com/in/roman-kudrna-google/)
7 let v Online marketingu. PPC specialista Seznam.cz, Agentury ZestBrand, Meebio, Webmium, MarcuandArts, Socialiste.cz. Certifikovaný PPC Specialista Google Adwords, Facebook Ads, Seznam SKLIK. Správce kampaní klientů Fitness007, UnderArmour, Matex, Lavaliere, Fightershop a další ..

Téma: **Efektivní grafické bannery pro PPC kampaně**   
Grafické bannery jsou důležitou podporou Vašich PPC kampaní na Google, Seznam i Facebooku. Jak by měl vypadat efektivní banner, jak zadávat zadání pro grafika a jak odlišovat bannery podle cílů kampaní. Nejčastější formáty a případové studie z dat top českých eshopů.

# [Richard Klačko](http://www.sunmarketing.cz/o-nas/nas-tym)
K optimalizaci webů pro vyhledávače se dostal v roce 2015. Tehdy pracoval jako in-house SEO specialista pro mezinárodní společnost, kde zastřešoval desítky zahraničních e-shopů pro více než 10 evropských zemí. Dále se zde staral o SEO „best practice“ techniky, na nichž spolupracoval s týmem online marketingových specialistů jednotlivých států. Koncem roku 2016 se Richard stal SEO specialistou v agentuře Sun Marketing. Rychle se osvědčil jako zkušený odborník schopný operativně řešit problémy, efektivně plánovat a nabízet inovativní přístupy. Nezajímá se však pouze o SEO. Online marketing jej baví a zajímá jako celek. Svůj volný čas rád věnuje přátelům nebo rodině a nepohrdne ani točeným pivem, ani dobrým jídlem.

Téma: **Nestandardní podoby výsledků vyhledávání aneb jak „vytunit“ svůj web pro vyhledávače**  
Tam, kde standardní metody optimalizace pro zlepšování pozic webu ve výsledcích vyhledávání končí, my na přednášce začínáme. Dozvíte se, jaké jsou způsoby obohacení výsledků ve vyhledávání a jak toho dosáhnout? Co udělat pro zvýšení atraktivity (proklikovosti) vašich stránek a také vám prozradíme metody, díky nimž vytěžíte z vyhledávače maximum!

---

Přijďte, vstupné je zdarma!

**Termín:** čtvrtek 15. února 2018 od 18:00  
**Místo:** [CoWo CB](https://www.cowocb.cz)  
**Přihlášení:** [Na Facebooku](https://www.facebook.com/events/405495406555193/)

_Nemáte Facebook, bojujete se systémem? Dobře pro vás! Registrace není třeba, prostě doražte… Pokud Facebook máte, přihlášením nám pomůžete odhadnout návštěvnost, abychom případně změnili místo konání._

After párty bude ihned po skončení v Široku…