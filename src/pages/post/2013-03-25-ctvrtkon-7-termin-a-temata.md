---
templateKey: blog-post
title: 'Čtvrtkon 7 – termín a témata'
image: /img/petr-steinbauer.jpg
time: '2013-03-25T09:41:49+00:00'
date: '2013-03-25T09:41:49+00:00'
description: >-
    Na rozdíl od jara, které se stále schovává, Čtvrtkon uhání v nastoleném tempu dál, takže ani v dubnu nebudete ochuzeni o zajímavé přednášky z oblasti webu.Naše 7. setkání bude určené...
---
Na rozdíl od jara, které se stále schovává, Čtvrtkon uhání v nastoleném tempu dál, takže ani v dubnu nebudete ochuzeni o zajímavé přednášky z oblasti webu.

Naše 7. setkání bude určené spíše programátorům, ale budeme rádi, když přijdou všichni, které níže uvedená témata alespoň trochu osloví.

Termín a místo **Kdy:** 4. dubna 2013, od 18:00  
**Kde:** [Vinárna Solnice](http://www.vinarnasolnice.cz/ "Vinárna Solnice"), České Budějovice  
**Srazy.info:** [http://srazy.info/ctvrtkon/3321](http://srazy.info/ctvrtkon/3321 "Čtvrtkon na Srazy.info")

[](http://ctvrtkon.cz/wp-content/uploads/petr-steinbauer.jpg)Petr Steinbauer – Snižování zátěže na webových serverech a službách Většině vývojářů se někdy stalo, že jejich webový projekt neustál nárůst návštěvníků a server se zpomalil nebo začal být nestabilní. Popovídáme si o tom, jak tyto stavy vznikají, jak vhodným nastavením serverů získat více a jak změnit svůj styl programování tak, aby se takovýmto problémům předcházelo.

_Petr Steinbauer žije především pro svou rodinu a pro [polyweb.cz](http://polyweb.cz/), kde provozuje eshopy a vyrábí webová řešení pro klienty. Trochu netypicky (na programátora) se snaží obsáhnout technologie do šířky a nikoliv do hloubky (od všeho základ). Také tajně (doteď) sní o cestě po Route 66 a nadměrně (a rád) používá závorky._

[](http://ctvrtkon.cz/wp-content/uploads/stepan-bechynsky1.jpeg)Štěpán Bechynský – Vývoj aplikací pro Windows 8 pomocí HTML5 Javascript už zdaleka není jen jazyk pro webové aplikace. S příchodem Windows 8 tak mohou weboví vývojáři se znalostí HTML5 vytvářet nativní aplikace pro Windows Store s plným přístupem k systému právě prostřednictvím HTML5. V přednášce se zaměříme na vývoj Windows Store aplikací pomocí HTML5 a na to, jak aplikace prodávat.

_Štěpán Bechynský je Technical Evangelist ve společnosti Microsoft a zaměřuje se na aplikace pro Windows 8. Dříve pracoval jako programátor a lektor na volné noze._

Účast na Čtvrtkonu je zdarma, nicméně budeme rádi, když se přihlásíte na [Čtvrtkon na Srazy.info](http://srazy.info/ctvrtkon/3321 "Čtvrtkon na Srazy.info"), abychom měli přehled o účasti. Kapacita salonku je omezená.