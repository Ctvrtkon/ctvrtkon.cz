---
templateKey: blog-post
title: 'Pozvánka na Čtvrtkon #11'
image: /img/ilustracni2.jpg
date: '2013-07-25T14:37:45+00:00'
description: >-
    Základní informaceDatum: 8. srpna 2013Čas: 18:00Místo: Kozlovna u Zelené ratolesti, České BudějoviceMožná jste zaznamenali, že se srpnovým Čtvrkonem nikam nespěcháme :) Je to tak, řekli...
---
Základní informace **Datum:** 8. srpna 2013 **Čas:** 18:00 **Místo:** [Kozlovna u Zelené ratolesti, České Budějovice](http://www.kozlovnacb.cz/ "Kozlovna u Zelené ratolesti")

Možná jste zaznamenali, že se srpnovým Čtvrkonem nikam nespěcháme :) Je to tak, řekli jsme si, že když jsou prázdniny, sundáme nohu z plynu a dáme si menší přednáškovou pauzu. Nicméně neznamená to, že se v srpnu nic konat nebude, stále bychom se rádi sešli. Ne v restauraci, ale venku, ideálně u ohně, kde bychom opekli pár špekáčků, dali si pivko a snědli kdo co přinese.

Plán je to hezký, nicméně má to jeden háček – **místo**. Zkoušel jsem psát hasičům a na radnici, **kde se dá v Českých Budějovicích grilovat či dělat oheň veřejně**, aniž by na něho za pár minut přijela některá ze složek integrovaného záchranného systému, ale odpovědi jsem se nedočkal. Hledáme tedy na vlastní pěst. Ondra Machart řekl, že v areálu JČU je ohniště, takže to je zatím jediný tip, který máme. V nejbližších dnech ho osobně zajdu prověřit. Stále ale není nic jisté, takže **pokud o nějakém takovém místě víte, napište sem do komentářů nebo na e-mail [vaclavnovotny@vaclavnovotny.eu](mailto:vaclavnovotny@vaclavnovotny.eu "E-mail Václav Novotný")**.

Vím, že termínově to vychází na následující čtvrtek 1. srpna 2013, ale raději bych vybral pozdější datum, například 8. srpna 2013.

V září se vrátíme do vyjetých kolejí a budou přednášky v některém z našich oblíbených podniků.

Nachystejte uzenáče, na snídani jsem zpátky!

**UPDATE 5.8. 2013:** _Jelikož se České Budějovice drží už pár týdnů v záhadném srážkovém stínu a vzhledem k tomu, že stále platí zákaz rozdělávání ohně, volíme náhradní variantu a to takovou, že půjdeme někam do hospody. [Čtvrtkon na Srazy.info](http://srazy.info/ctvrtkon/3780 "Čtvrtkon: Poznávací")._

**UPDATE 7.8. 2013:** _Je zamluvena [Kozlovna u Zelené ratolesti](http://www.kozlovnacb.cz "Kozlovna u Zelené ratolesti"), od 18:00. Na zahrádku rezervace nedělají, takže je rezervována nekuřácká část restaurace. Pokud to situace umožní, zkusíme se přesunout ven na zahrádku, předpověď počasí vypadá nadějně._