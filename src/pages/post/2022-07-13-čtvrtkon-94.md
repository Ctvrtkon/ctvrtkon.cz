---
templateKey: blog-post
title: "Čtvrtkon #94"
section: mkt
image: /img/čtvrtkon_94.jpeg
fbEventLink: https://www.facebook.com/events/2076256599240398
ticketUrl: https://www.eventbrite.com/e/mkt-ctvrtkon-94-tickets-383824327897
place: Cowo CB
time: 2022-08-18T18:00:54
date: 2022-07-13T07:26:54.732Z
description: Poslední prázdninový Čtvrtkon vám zaručeně rozšíří marketingové
  obzory - řeč bude o affiliate marketingu a reklamě na Tik Toku. Máte se určitě
  na co těšit. :-)
---
Poslední prázdninový Čtvrtkon vám zaručeně rozšíří marketingové obzory - řeč bude o affiliate marketingu a reklamě na Tik Toku. Máte se určitě na co těšit. :-)

**POZOR: vstup je zdarma, ale je nutná včasná registrace na Event Britu (možné i přímo z události na Facebooku), protože nejdéle 3 dny předem je uzávěrka kvůli nahlášení přesného počtu míst. Tak prosíme, neváhejte zbytečně s registrací.**

**1) Jaroslav Janíček**

**"Affiliate marketing: Staronová příležitost pro podnikatele"**

Představení Jardy: Affiliate srdcař a online podnikatel, kterého baví výkonostní marketing. Roky jsem pracoval jako affiliate manažer v ČR a Evropě a teď se věnuji výhradně mým firmám a projektům. S Ondrou Martinkem rozvíjíme Saas aplikaci AffilBox, který umožňuje online podnikatelům založit a spravovat affiliate marketing. Založil jsem start-up Děkovačka, který otevírá dveře do neprobádaného marketingového kanálu. Jako affiliate partner se výhradně věnuji srovnávacímu portálu 5nej.cz a Fitness projektu SvetFitness.cz. Baví mě vše okolo online marketingu a rád vždy příjmu výzvu zahrát si Squash. :-)

Na co se můžete těšit: V mé přednášce spolu znovu objevíme affiliate marketing, jaké jsou jeho možnosti v ČR a jak správně expandovat díky affiliate marketingu. Představíme si subjekty, se kterými se můžete na affiliate trhu setkat, podíváme se na zahraniční trendy a když zbyde čas, (případně na afterparty) si povíme o chybách, kterým je dobré se vyvarovat v affiliate marketingu.

**2) Michal Švihálek**

**"TikTok reklama - Zaujmi, zabav, PRODÁVEJ!"**

Představení Michala: Specialista na výkonnostní kampaně na sociálních sítích (Facebook / TikTok). Zaměřuji se na to, aby kampaně opravdu vydělávaly peníze.

Na co se můžete těšit: TikTok je absolutně rozdílný od ostatních sítí. V přednášce nebudu ukazovat, jak kampaně nastavovat a kam kliknout, ale spíše, jak nad nimi přemýšlet. Ukážeme si také nejzákladnější prvky kampaní připravených přímo pro TikTok.

**3) Mikrotalky**

Mezi přednáškami budou také krátké 5 minutové přednášky. Zatím je zde prostor i pro případnou vaši prezentaci - máte nějakou minipřípadovku, se kterou byste se chtěli podělit? Nebo naopak peníze spálené v kotli hloupé marketingové kampaně a chcete nás varovat? S chutí do toho!

**A to ještě není vše** - v registraci k události máte možnost položit předem některému z přednášejících otázky, neváhejte toho využít. Na otázky, které nestihnou odpovědět během přednášky, se nezapomeňte zeptat při následném posezení u piva.

**UPOZORNĚNÍ:**

**1) Vstup je zdarma**, pronájem prostoru ale ne, proto bude připravena kasička na **dobrovolné vstupné**.

**2) Kapacita je omezená**, do Cowo CB se nás vejde maximálně 30 tak, aby to bylo všem pohodlné. Kdo dřív přijde...

**Ale nebojte** - pokud bude účast větší, je ve hře přemístění do větších prostor. O případné změně budete informováni.

I proto neváhejte s registrací - **nejdéle 3 dny předem je uzávěrka kvůli nahlášení přesného počtu míst.**

**Budeme se těšit na viděnou :-)**