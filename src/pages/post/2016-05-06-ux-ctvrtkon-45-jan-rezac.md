---
templateKey: blog-post
title: 'UX Čtvrtkon #45 Jan Řezáč'
image: /img/ctvrtkon-45-web.jpg
fbEventLink: 'https://www.facebook.com/groups/ctvrtkon/'
place: '---'
time: '2016-05-06T05:27:58+00:00'
date: '2016-05-06T05:27:58+00:00'
description: >-
    Místo: Střední průmyslová škola stavební České Budějovice – vchod z Klavíkovy ulice, oficiální adresa Resslova 1579/2, České BudějoviceČas: 17. 6. 2016 &#8211; 18:00 (Pátek!)Na akci...
---
**Místo:** [Střední průmyslová škola stavební České Budějovice](http://www.spsstavcb.cz/kontakt/jak-se-k-nam-dostanete.html) – vchod z Klavíkovy ulice, oficiální adresa Resslova 1579/2, České Budějovice  
**Čas:** 17. 6. 2016 – 18:00 (Pátek!)

Na akci není potřeba se přihlásit, ale určitě nám pomůžete, když se [přihlásíte k události na Facebooku](https://www.facebook.com/events/864268483703022/) či na [Srazy.info](http://srazy.info/ctvrtkon/6524). Lépe tak odhadneme zájem a můžeme případně upravit místo konání, aby se všichni mohli zúčastnit.

**Jan Řezáč – Strategie pro webové projekty**

Pokud se zajímáte o tvorbu webových stránek, jméno Jan Řezáč znáte a pravděpodobně jste četli jeho knihu Web ostrý jako břitva nebo viděli jeho přednášky na některé z akcí jako Marketing Festival. Pokud se v oboru nepohybujete, ale webové stránky potřebujete ke svému podnikání, zbystřete také (a přečtěte si jeho knihu).

Máme velkou radost, že Jan přijal pozvání a přijede za námi podělit se o svůj pohled, zkušenosti a cenné rady. Na červnový Čtvrtkon jsme s ním domluvili unikátní téma, které bude zajímat především každého, kdo tvoří webové projekty pro klienty a chce ze sebe dostat to nejlepší a zároveň to, co klient skutečně potřebuje.

Všichni sledujeme trendy, využíváme chytré nástroje, postupujeme podle doporučených postupů, využíváme ověřených technik při specifikaci, návrhu a realizaci webu, ale často se může stát, že pro stromy nevidíme les a po dokončení projektu se ohlédneme a zjistíme, že jsme mohli některé aspekty projektu řešit jednodušeji a naopak prioritizovat jiné.

Díky pragmatickému nadhledu, kterým je Jan Řezáč proslulý, se podíváme na to, jak nastavit vlastní strategii a přístup k webovým projektům, abychom ze svých znalostí a schopností dokázali pro klienta poskládat maximálně smyslupnou službu a výsledek, který mu přinese skutečný užitek.

A pokud weby netvoříte, ale řešíte svůj vlastní, přijďte také – dozvíte se, co vlastně od webu a jeho tvůrce chtít a očekávat.

Akce se koná za laskavé podpory GBG České Budějovice a Asociace UX. Děkujeme!