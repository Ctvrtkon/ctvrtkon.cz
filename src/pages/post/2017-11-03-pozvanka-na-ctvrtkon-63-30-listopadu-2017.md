---
templateKey: blog-post
title: 'Pozvánka na Čtvrtkon #63 – 30. listopadu 2017'
image: /img/Ctvrtkon-63-Web-Cover.jpg
time: '2017-11-03T06:09:49+00:00'
date: '2017-11-03T06:09:49+00:00'
description: >-
    Listopadový Čtvrtkon patří Budějčákům! Témata jste vybrali vy svým hlasováním (díky!) a povídat vám o nich budou ti nejpovolanější – Eliška Špaková a Tomáš Kuba – lidé, které ...
---
**Listopadový Čtvrtkon patří Budějčákům! Témata jste vybrali vy svým hlasováním (díky!) a povídat vám o nich budou ti nejpovolanější – Eliška Špaková a Tomáš Kuba – lidé, které možná dobře znáte nebo jste je alespoň už potkali.**

---

# Eliška Špaková - Jak se jako designer posouvat kupředu  
Elišku jsem poprvé potkal před asi 4 lety. Půjčila si hromadu knížek o web designu, pak se s nimi někde zašila a o pár týdnů později naskočila do rozjetého Inizia. Vlétla do nového oboru s takovou vervou, že dnes tvoří na volné noze digitální produkty pro firmy z Kanady nebo český GoPay. Když ji oslovíte s nabídkou spolupráce, nejspíš si budete muset pár měsíců počkat.

Je to o knížkách? Talentu? Tvrdohlavosti? Možná o tom všem a možná o něčem úplně jiném. O své cestě k designu a o tom, co ji nejvíc posouvá kupředu vám na konci listopadu poví sama. Pokud přemýšlíte o dráze designera nebo jen máte chuť načerpat inspiraci, přijďte si ji poslechnout.

# Tomáš Kuba - Design na základě dat místo domněnek  
O Tomášovi bych toho mohl napsat hodně. Vděčím mu za designerské brýle, které nasadil nejen mně a kterými se ti, co ho poznali, na svět koukají dodnes. Z jeho zvláštní kombinace stoického nadhledu a živé zákaznické empatie čerpal třeba úspěšný slovenský startup Nicereply či český E.ON.

Byla by škoda, kdyby z něj rozumy mohli tahat jen ti, co mají jeho číslo. Proto jsme ho pozvali na Čtvrtkon. Jeho téma bude o tom, proč se produkty a designová rozhodnutí nedají stavět jen na intuici a domněnkách. Podělí se o postupy, jak do procesu návrhu dostat bez těžké hlavy data a informace, které mají sílu posunout výsledek jiným a lepším směrem. A řekne vám i to, jak taková data a informace získat.

---

Přijďte, vstupné je zdarma!
**Termín:** čtvrtek 30. listopadu 2017 od 18:00  
**Místo:** [CoWo CB](https://www.cowocb.cz)  
**Přihlášení:** [Na Facebooku](https://www.facebook.com/events/759492897568902/)

_Nemáte Facebook, bojujete se systémem? Dobře pro vás! Registrace není třeba, prostě doražte… Pokud Facebook máte, přihlášením nám pomůžete odhadnout návštěvnost, abychom případně změnili místo konání._

After párty bude ihned po skončení v Široku…