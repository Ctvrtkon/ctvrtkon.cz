---
templateKey: blog-post
title: 'Pozvánka na Čtvrtkon #31 – 9. dubna 2015'
image: /img/ctvrtkon-9-4-2015-cover.jpg
fbEventLink: 'https://www.facebook.com/groups/ctvrtkon/'
place: '---'
time: '2015-03-23T07:48:43+00:00'
date: '2015-03-23T07:48:43+00:00'
description: >-
    Honza Junek &#8211; Jak se navrhuje web pro VŠKdo někdy chodil na vysokou školu, asi ví, že jedna z nejtěžších zkoušek během studií bylo pochopit strukturu školních webových stránek. Kolik...
---
Honza Junek – Jak se navrhuje web pro VŠ Kdo někdy chodil na vysokou školu, asi ví, že jedna z nejtěžších zkoušek během studií bylo pochopit strukturu školních webových stránek. Kolik z nás i napopáté nenašlo informaci, kterou jsme hledali? Naštěstí se časy mění a i některé univerzitní stránky už brzy budou stavět na smysluplném návrhu. Honza Junek je u toho a podělí se s vámi o své zkušenosti s návrhem jednoho takového univerzitního webu. Kdo zná jeho poutavá vyprávění z cest, určitě ví, že stojí za to si ho přijít poslechnout. Tahle výprava totiž byla určitě neméně dobrodružná.

Terka Venerová – Jak se testuje web knihovny Podle Terky jen zvířata netestují své weby na lidech. Není divu, že se s takovým pohledem na svět stala Terka za poslední roky symbolem české revoluce usilující o osvětu v uživatelském testování, kterého se i díky ní čím dál tím méně lidí bojí méně než návštěvy u zubaře. No bodejť by ne, když se dá dělat levně a rychle. Ale co třeba takový web knihovny, plný informací a dat, která musí umět najít více i méně zkušená obět uživatelská? Jde to taky tak snadno? To se dozvíte na přednášce. Terka si z Prahy přiveze plný koš triků, které si sami můžete otestovat.

Na tradiční po-čtvrtkoní pivo a pokec zajdeme do [Café Datel](http://www.cafedatel.cz/) (cca. od 20.30).

**Datum:** 9. dubna 2015 **Čas:** 18:00 **Místo:** Coworking Center ČB (Chelčického 6) **Vstupné:** ZdarmaPřihlášení na akci naleznete [na Facebooku](https://www.facebook.com/events/382861418565016/ "UX Čtvrtkon"). Pokud se s Facebookem zrovna nepřátelíte nezoufejte – přihlášení není povinné a rádi vás na akci uvidíme i bez něj. 