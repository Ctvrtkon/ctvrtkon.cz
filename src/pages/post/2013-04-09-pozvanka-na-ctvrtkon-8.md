---
templateKey: blog-post
title: 'Pozvánka na Čtvrtkon #8'
image: /img/ilustracni2.jpg
date: '2013-04-09T10:39:45+00:00'
description: >-
    Pozor, změna! Termín se odsouvá na třetí čtvrtek v měsíci (16. 5.). Důvodem jsou svátky, které by některým z nás kolidovaly s jejich plány. Děkujeme za pochopení.V pořadí osmý Čtvrtkon...
---
  
**Pozor, změna! Termín se odsouvá na třetí čtvrtek v měsíci (16. 5.). Důvodem jsou svátky, které by některým z nás kolidovaly s jejich plány. Děkujeme za pochopení.**

V pořadí osmý Čtvrtkon – tentokrát designeský – se nezadržitelně blíží. Témata pro nadcházející setkání jsou již připravena – **Zdroje pasivního příjmu pro šikovné lidi** (Petr Steinbauer) a **Wireframing** (Ondra Machart). Jako vždy vás prosíme o přihlášení na akci na stránkách [srazy.info](http://srazy.info/ctvrtkon/3423 "Přihláška na Čtvrtkon na srazy.info").

Základní informace **Datum:** 16. května 2013 **Čas:** 18:00 **Místo:** Vinárna Solnice, České Budějovice **Vstupné:** Zdarma **Přihlášení:** Přihlásit se můžete na [Srazy.info](http://srazy.info/ctvrtkon/3423 "Přihlaste se, prosím, na Srazy.info")[Chci se přihlásit na Čtvrtkon](http://srazy.info/ctvrtkon/3423)Téma #1 – Wireframing **Speaker: Ondřej Machart**  
Wireframing je dnes nezbytná součást moderního workflow tvorby webu. Přístupů k němu je mnoho a jedna z nejpodstatnějších částí je příprava vstupních předpokladů. Přednáška vás zasvětí do základů i pokročilejších technik, včetně analytického pohledu na přípravu informační architektury, layoutu a návrhu jednotlivých UI elementů.

Téma #2 – Zdroje pasivního příjmu pro šikovné lidi **Speaker: Petr Steinbauer**  
Někdo má vlohy pro psaní, jiný umí kouzlit s fotkami, další zase rád přesouvá pixely ve Photoshopu. Určitě i Vy máte v kapse pár dovedností, kterých tu a tam využijí vaši přátelé. Možná se budete divit, ale okruh lidí, kteří by vaši šikovnost rádi využili, je mnohem větší a dokonce za to ochotně zaplatí. A právě o tom, jak svou šikovnost zpeněžit, bude přednášet Petr Steinbauer.