---
templateKey: blog-post
title: 'Pozvánka na Čtvrtkon #41 – 11. února 2016'
image: /img/ctvrtkon-41-web.jpg
fbEventLink: ''
place: ''
time: ''
date: '2016-01-24T06:21:33+00:00'
description: >-
    Tentokrát na Čtvrtkon zavítají borci z Pardubic – Borek Bernard a jeho kolega Honza Voráček – z velice zajímavého českého startupu VersionPress, který se jednoduše řečeno představuje jako Un...
---
Tentokrát na Čtvrtkon zavítají borci z Pardubic – **Borek Bernard** a jeho kolega **Honza Voráček** – z velice zajímavého **českého startupu VersionPress**, který se jednoduše řečeno představuje jako Undo tlačítko do WordPressu.

Určitě si to nenechte ujít, protože projekt VersionPress se dá považovat za skutečně dobře rozjetý startup, získal na naše poměry slušnou investici (jak v rámci ČR, tak hlavně i ve světě WordPressu), technicky běží nad Gitem a využívá i spoustu JavaScriptu.

Borek nám nejprve v první části obecně představí VersionPress, svojí motivaci pro platformu WordPressu a proč byste měli VersionPress chtít a v čem je jeho síla – nejedná se jen o „hloupé“ backupy na FTP, ale plnohodnotnou historii dat i databáze a lá Git. Na Borka naváže Honza s technicky laděnou přednáškou, ukáže jaké řeší problémy a to nejen ve WordPressu, ale hlavně i mimo něj. Ukáže strukturu projektu i GUI řešené pomocí Reactu a přes REST API.

Součástí vystoupení bude i demo ukázka VersionPressu.

**Místo:** Na nové adrese Coworking Center ČB – v Široké ulici nad kavárnou Široko – Široká 443/19, 370 01 České Budějovice  
**Čas:** 11. 2. 2016 – 18:00

Na akci není potřeba se přihlásit, ale určitě nám pomůžete, když se [přihlásíte k události na Facebooku](https://www.facebook.com/events/1668221370126658/).

POZOR: místo konání je na nové adrese Coworkingu nad kavárnou Široko, více v [novince](http://ctvrtkon.cz/pozor-ctvrtkon-na-nove-adrese-coworkingu-v-siroke-ulici/).