---
templateKey: blog-post
title: 'Pozvánka na Čtvrtkon #53 – 2. února 2017'
image: /img/ctvrtkon-53-fb-aktualizace.png
date: '2017-01-19T07:32:28+00:00'
description: >-
    Objektově orientované programování je v informatice specifické programovací paradigma, které ho odlišilo od původního procedurálního. Výkonný kód je v objektovém programování přidružen...
---
Objektově orientované programování je v informatice specifické programovací paradigma, které ho odlišilo od původního procedurálního. Výkonný kód je v objektovém programování přidružen k datům (metody jsou zapouzdřeny v objektech), což umožňuje snadnější přenos kódu mezi různými projekty (abstrakce a zapouzdření). Propojení umožnilo zavést dědičnost, ale kvůli zjednodušení si vyžádalo zavedení polymorfismu. To říká [Wikipedie](https://cs.wikipedia.org/wiki/Objektově_orientované_programování), a všem nám je to jistě důvěrné známé, ale jak si **OOP** stojí doopravdy v dnešní době?

[Marian Benčat](https://cz.linkedin.com/in/marian-benčat-a832b794)**Profil**  
Marian se pohybuje v IT odvětví téměř polovinu svého života, kdy ve 12 letech udělal to děsivé životní rozhodnutí, že bude programátorem. Jeho cesta vedla od PHP, přes assembler a C, až k současnému vývoji na platformě. NET. Kromě. NETu provozuje také sebemrskačství v podobě webového vývoje. Nad vývojem softwaru a současnými technologiemi hodně přemýšlí a snaží se najít optimální cestu. Pokud zrovna neprogramuje, tak nespí a aktivně se účastní jako redaktor nejrůznějších IT portálů jako je itnetwork.cz a dotnetportal.cz.  
V současné době pracuje jako SW architekt a. NET full-stack developer na volné noze. Za sebou má vývoj velkých enterprise projektů pro automobilový, finanční a lékařský průmysl.

**Téma**  
_Programovací paradigmata, odzvonilo OOP?_  
V současné době můžeme nalézt informace, že objektově orientované programování je za zenitem a štafetový kolík přebírá funkcionální a imperativní programování. Je tomu opravdu tak, nebo se jedná pouze o další hipsterské nadšení, které za čtvrt roku opadne? Jaké jsou hlavní rozdíly a nevýhody jednotlivých paradigmat? Mají dogmata a je správné je dodržovat? Jak může volba konkrétního přístupu ovlivnit celou naši aplikaci od databáze až po API? Na to všechno se na Čtvrkonu podíváme a zkusíme si umíchat ideální přístup, který nám bude vyhovovat. Na ukázky kódu bude využit jazyk C#, jeho znalost však není potřeba a jeho použití vyplývá především z toho, že se jedná o multiparadigmatický jazyk.

Štěpán Zikmund **Profil**  
Štěpán pracuje jako jako PHP vývojář ve společnosti ZOOT.

**Téma**  
Programovali jste někdy aplikaci úplně od píky? Pamatujete si na rychlost, se kterou jste na začátku dokázali přidávat první featury. A znáte ten pocit, jak se po pár měsících s rozšiřující funkcionalitou a rozrůstajícím týmem z některých částí kódu stane bludiště a implementace zdánlivě jednoduché funkcí je najednou řádově obtížnější než na počátku?

Představím vám strýčka Boba – super hrdinu objektově orientovaného návrhu a jeho patero přikázání, které vám pomůže původní ladnost a efektivitu zažívat i v pokročilejších fázích projektu.

Přijďte! **Termín:** 2. února 2017 od 18:00  
**Místo:** [STAGE club&restaurant](http://www.stage-cb.cz)  
**Přihlášení:** [Na Facebooku](https://www.facebook.com/events/372818799749039/) / [Srazy.info](http://srazy.info/ctvrtkon/7071)