---
templateKey: blog-post
title: "Čtvrtkon #96"
section: mkt
image: /img/čtvrtkon_96.jpeg
fbEventLink: https://www.facebook.com/events/508378921164689
ticketUrl: https://www.eventbrite.com/e/mkt-ctvrtkon-96-tickets-445915093047
place: Cowo CB
time: 2022-11-24T18:00:32
date: 2022-10-21T08:40:33.007Z
description: Je tady poslední marketingový Čtvrtkon v roce 2022, který všem
  účastníkům rozšíří marketingové obzory. Přijďte se inspirovat, jak v
  předvánočních kampaních ještě zvýšit prodeje díky SMS kampaním, nebo jak
  vytěžit maximum z kampaní na LinkedInu. Těšíme se na vás!
---
Je tady poslední marketingový Čtvrtkon v roce 2022, který všem účastníkům rozšíří marketingové obzory. Přijďte se inspirovat, jak v předvánočních kampaních ještě zvýšit prodeje díky SMS kampaním, nebo jak vytěžit maximum z kampaní na LinkedInu. Těšíme se na vás!

**POZOR: vstup je zdarma, ale je nutná včasná registrace na Event Britu (možné i přímo z události na Facebooku), protože nejdéle 3 dny předem je uzávěrka kvůli nahlášení přesného počtu míst. Tak prosíme, neváhejte zbytečně s registrací.**

**1) Verča Smolová**

**"Last minute tipy, jak ještě zvýšit vánoční prodeje díky SMS"**

Představení Verči: Verča se marketingu věnuje téměř už 8 let. Její vášeň pro on-line marketing vzbudil nejenom marketing obsahový, ale i ten e-mailový. Poté byl jenom krůček k tomu, stát se obsahovým a e-mailovým stratégem na Včelišti, kde sbírala všechny možné zkušenosti. V rámci dalšího rozvoje se naskytla možnost spolupráce se společností Zoocontrol s.r.o., kde je již nějaký ten pátek a právě zde se velkou měrou podílí nejenom na dalším rozvoji aplikací, které kluci vyvíjí, ale také právě na jejich marketingové propagaci. Jednou z těchto aplikací je i aplikace pro rozesílání hromadných SMS (pro B2B segment) s názvem GoSMS. A o benefitech marketingových SMS pro váš business vám Verča řekne na další přednášce na Čtvrtkonu.

Na co se můžete těšit: Vánoce klepou na dveře, jsou doslova za rohem! Od dalšího Čtvrtkonu za 30 dní, a to už je skutečně za chvilku. Jestli hledáte ještě další možnosti, jak podpořit jedno z nejlepších období roku pro váš business, rozhodně zapřemýšlejte nad marketingovými SMS. Ukážu vám last minute tipy pro oslovení vašich zákazníků právě prostřednictvím tohoto komunikačního kanálů. Jsou jednoduché, levné a velmi účinné. A připravit vánoční SMS kampaň zvládne každý, opravdu každý! Prozradím vám, jak na to. :)

**2) Tomáš Černovský - [pozvánka](https://www.youtube.com/shorts/rwXSv-5YYgw)**

**"Jak z LinkedIn reklamy dostat maximum"**

Představení Tomáše: Jsem specialista na reklamu na sociálních sítích a v PPC systémech. Facebook (IG) Ads, [LinkedIn](https://www.cernovsky.cz/) Ads, Twitter Ads, TikTok Ads, Google Ads, Sklik. To jsou moji nejlepší parťáci! 9+ let zkušeností s online reklamou pro klienty různých oborů a různých velikostí. B2C, ale i B2B marketing. Mám za sebou práci na klientech jako je Moneta, O2, Albert, AAA Auto, Sodexo, Twisto, IKEA, Heineken Group, Digitask, Generali, PetExpert a spousty dalších velkých a menších firem, nebo i jednotlivců. Mou prací není "jenom" ladění kampaní a jejich správné nastavení, ale je to i přesah do dalších reklamních systémů. Na některých klientech působím čistě jako konzultant agentury a dalších kroků klienta a u některých klientů tvořím online reklamní strategie. Veškeré spolupráce stavím na důvěře a vždy říkám, co si myslím, i kdyby to mělo znamenat, že přijdu o klienta.

Na co se můžete těšit: LinkedIn reklama je od začátku mým velkým oblíbencem. Možnosti které má, nemá žádný jiný systém. Na druhou stranu má i spoustu negativních záležitostí. Naučím vás, jak z LinkedIn reklamy dostat maximum, ukážu vám, jak se dá LinkedIn použít i jako performance marketingový kanál. Neochudím vás ani o zajímavá čísla z kampaní. Těším se na vás!

**3) Mikrotalky**

Mezi přednáškami budou také krátké 5 minutové přednášky. Zatím je zde prostor i pro případnou vaši prezentaci - máte nějakou minipřípadovku, se kterou byste se chtěli podělit? Nebo naopak peníze spálené v kotli hloupé marketingové kampaně a chcete nás varovat? S chutí do toho!

**A to ještě není vše** - v registraci k události máte možnost položit předem některému z přednášejících otázky, neváhejte toho využít. Na otázky, které nestihnou odpovědět během přednášky, se nezapomeňte zeptat při následném posezení u piva.

**UPOZORNĚNÍ:**

**1) Vstup je zdarma**, pronájem prostoru ale ne, proto bude připravena kasička na **dobrovolné vstupné**.

**2) Kapacita je omezená**, do Cowo CB se nás vejde maximálně 30 tak, aby to bylo všem pohodlné. Kdo dřív přijde...

**Ale nebojte** - pokud bude účast větší, je ve hře přemístění do větších prostor. O případné změně budete informováni.

I proto neváhejte s registrací - **nejdéle 3 dny předem je uzávěrka kvůli nahlášení přesného počtu míst.**

**Budeme se těšit na viděnou :-)**