---
templateKey: blog-post
title: 'Adam Fendrych: Denní chlebíček UXáka'
image: /img/Screenshot-2014-01-29-08.34.06-1024x650.png
fbEventLink: 'https://www.facebook.com/groups/ctvrtkon/'
place: '---'
time: '2014-01-29T07:54:05+00:00'
date: '2014-01-29T07:54:05+00:00'
description: >-
    Adam Fendrych na Čtvrtkonu. Foto: Jan Muller (rattkin.info)Jaký byl první UX Čtvrtkon?Na první Čtvrtkon v novém roce za námi přijel Adam Fendrych. Povídal si s námi o tom, co je vůbec UX, co...
---
  
_Adam Fendrych na Čtvrtkonu. Foto: Jan Muller ([rattkin.info](http://rattkin.info "Osobní web Honzy Mullera"))_

Jaký byl první UX Čtvrtkon? Na první Čtvrtkon v novém roce za námi přijel Adam Fendrych. Povídal si s námi o tom, co je vůbec UX, co dělá UX designer, co dělá on sám, o České Televizi či o oční kameře. Zvídavějším jsme rozdali spoustu UX bonbonů a na závěr jsme ještě zůstali do pozdějších hodin a povídali si o všem možném. Bohužel se nám poškodila karta ve foťáku, na který jsme celou akci natáčeli, a tak jsme o záznam nenávratně přišli. Během přednášky jste měli možnost zaslat dotazy na zeď Čtvrtkonu a dobrá zpráva je, že nám Adam zaslal odpovědi, které naleznete níže. Pokud vás Adam Fendrych zaujal,[ sledujte ho na Twitteru](https://twitter.com/adlo "Sledujte Adama na Twitteru").

Odpovědi Adama Fendrycha na vaše dotazy **1. Napadá tě nějaká „povinná četba“ pro UXáky? Ať už kniha nebo blog, který bys nám doporučil..**  
Jo, tak toho jsou hromady. Nebudu sepisovat, co je již sepsáno jinde, stačí trochu Googlit, třeba tady je hezký seznam. Kdybych měl vybrat tři absolutně nej knihy, tak by to byl Krug, Norman a Weinschenková.

Pár blogů:

- [uxmatters.com](http://www.uxmatters.com)
- [90percentofeverything.com](http://www.90percentofeverything.com)
- [uxdesign.smashingmagazine.com](http://uxdesign.smashingmagazine.com)
- [measuringusability.com](http://www.measuringusability.com)
- [uxbooth.com](http://www.uxbooth.com)
- [littlebigdetails.com](http://littlebigdetails.com)
- bokardo.com
- [cooper.com](http://www.cooper.com/journal)
- [52weeksofux.com](http://52weeksofux.com)
- [uxmyths.com](http://uxmyths.com)
- [uiandus.com](http://www.uiandus.com)
- [userexperience.co.nz](http://www.userexperience.co.nz)

**2. S jakými bariérami se nejčastěji setkáváš při uplatňování myšlenek UX v projektech?**  
Asi klasika – peníze, čas.

**3. Tři firmy ve stejném oboru si nechají udělat UX analýzu (stejné kvality), které z nich se splní očekávaný výsledek (zisk)?**  
Té, která se vykašle na analýzu a udělá uživatelské testování.

**4. Jak má UXák pracovat při omezeném času / rozpočtu**  
Dělat jen to, co má opravdu velký dopad na zkušenost uživatelů. Smířit se s tím, že produkt není dokonalý a že to na hodně místech skřípe. Udělat uživatelské testování, klidně na koleni s minimem nákladů, a propagovat ho ve firmě. Kontakt s „utrpením uživatelů“ je to, co vám ve firmě přinese rozpočet a čas.

**5. Jaký je hlavní důvod testování zpravodajských webů a otevírání zpráv do nového okna?**  
Důvod testování je, že potřebujeme zjistit, jaký design lidem vyhovuje. Zprávy do nového tabu lidé otevírají pravděpodobně proto, že je to rychlejší. Opera dříve uměla pracovat s historií tak, že po kliknutí na Zpět se předchozí stránka načetla okamžitě, v původním stavu. Dnes to již žádný prohlížeč neumí a Zpět znamená dlouhé čekání, než se znovu natáhne celá stránka nebo alespoň reklamy. Otevírat a zavírat taby je pak daleko rychlejší.

**6. Existuje nějaký obecný argument při přesvědčování klienta o tom, aby vůbec o UX začal uvažovat jako o potřebné skupině nástrojů o celku?**

1. **Peníze**. Dobrou prací s emocemi lidí je můžeme snáze přesvědčit, aby se stali zákazníky. Spoustu dobrých triků najdete třeba u Andersona.
2. **Spokojenost zákazníků**. Téměř každý chce, aby měla jeho práce smysl. Mít spokojené klienty, dělat pro ně dobré produkty. Když mu zprostředkujete kontakt s uživateli a vidí jejich nespokojenost, je to pro hodně lidí velmi motivující. Nechtějí, aby výsledky jejich práce vzbuzovaly negativní emoce.

**8. Povedlo se vám klenty někdy přesvědčit o tom, že ta změna před a po byla prospěšná a povedlo se ji změřit? Třeba vůči penězům?**  
Ano, například u obchodu s oblečením (případovka). Nicméně musím říct, že vyhodnocování změn designu je obrovský nedostatek většiny firem. Často je pro ně natolik vyčerpávající vůbec nějaké změny dosáhnout, že na vyhodnocování již nemají kapacitu. Nehledě na to, že analytice je těžké rozumět a málokde mají inhouse analytika.

Analytika do každé firmy, říkám!

**9. S jakými konkrétními UX „nástroji“ se setkáváte nejvíce? A jaké konkrétní problémy v ČT řešíte, jestli to není tajné? :)**  
Otázka je, co jsou nástroje :) Ony ostatně nejsou zas tak důležité. Pro design používáme papír, tabule, Axure. Pro prezentaci výsledků Powerpoint. Na testování Morae, oční kameru, ťapíka na mobily. Pro různé online testy a výzkumy podle potřeby, nástrojů jsou hromady – Google Docs, Treejack…

**10. Kdo nejčastěji iniciuje UX analýzu ve firmách?**  
To je opravdu různé. Může to být markeťák, který se o UX dozvěděl na konferenci, vývojář, který se všiml, že se s produkty lidem blbě pracuje, či ředitel, který sleduje trendy.

**11. Část o hloubkových rozhovorech – existují nějaké zdroje? Knihy? Články? – jaký by měl být spravný postup rozhovoru?**  
Skvělá, naprosto vyčerpávající a zcela dostatečná je kniha od Steva Portigala. Něco málo možná pochytíte z mé prezentace. Obecně je dobré prostě začít, uvidíte, že se do toho dostanete. Hlavní je klást otevřené otázky, hodně naslouchat, nedělat závěry během výzkumu, snažit se poznat člověka a jeho chování.

**Za organizační tým Čtvrtkonu bych chtěl poděkovat Adamovi, že si za námi přijel popovídat a našel si čas na naše dotazy. Děkujeme také všem, kteří si našli cestu do Solnice. Těšíme se na vás zase na příštím Čtvrtkonu :)**