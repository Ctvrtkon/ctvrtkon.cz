---
templateKey: blog-post
title: 'Pozvánka na Čtvrtkon #67 – 5. dubna 2018'
image: /img/Ctvrtkon-67-Web-Cover1.jpg
fbEventLink: ''
place: ''
time: ''
date: '2018-03-12T12:31:22+00:00'
description: >-
    Velikonoční Čtvrtkon bude tak trochu o Microsoftu, ale ne tom starém a „zlém“, nýbrž o novém „cool“ MS s cestou Open Sourcu :-) Přijďte načerpat inspiraci o tom, jak se aktuálně d...
---
**Velikonoční Čtvrtkon bude tak trochu o Microsoftu, ale ne tom starém a „zlém“, nýbrž o novém „cool“ MS s cestou Open Sourcu :-) Přijďte načerpat inspiraci o tom, jak se aktuálně dělají webové stránky na nové verzi .NET Core, která je multi platformní. Nově už tak nemusíte být vázáni pouze na Windowsy, ale je možné pracovat s .NET (Core) i na Macu a Linuxu. Zároveň se podíváme na funkcionální programování pomocí F# v kombinaci s JavaScriptem.**

[Tomáš Horváth](https://www.linkedin.com/in/thsoftware/)IT konzultant a především .NET developer srdcem i duší, který se zajímá o metodiky vývoje a DevOps. Ve svém volném čase je člen nopCommerce komunity a vývojář nejrůznějších doplňků pro e-commerce.

Téma: **ASP.NET Core dospělo už i v Linuxu**

ASP.NET Core nám již dospělo a je nejvyšší čas se s ním seznámit. Přednáška nejen pro .NET vývojáře, ale i pro nadšence multiplatformního vývoje. Společně vyvrátíme několik oxymoronů o zlém Microsoftu a na závěr přednášky pořádně vystrašíme JS vývojáře :-)

[Miroslav Veith](https://www.linkedin.com/in/mveith/)Miro z jihočeské vesnice se zastávkou na Jihočeské univerzitě zamířil rovnou do Prahy a světa .NETu. Začínal nejprve koketovat se Silverlightem a WPF, ale později se přesunul na vývoj webových stránek a aplikací. V poslední době se zajímá právě i funkcionální programování v F#.

Téma: **Fable – client-side webové aplikace v F#**

Dají se v F# psát client-side webové aplikace? Ano, samozřejmě že dají. A v této přednášce si ukážeme, jak na to pomocí Fable. Také se pokusíme odpovědět na pár otázek, které si v souvislosti s F# na webu můžete položit:

- je to sice možné, ale měl bych to dělat? Neklade F# „spouštěný v prohlížeči“ příliš velký odpor?
- jaký smysl dává vyvíjet client-side webové aplikace ve funcionálním jazyce?
- dá se pracovat s existujícími JavaScript knihovnami a nástroji, např. Reactem? Jaká je interoperabilita s JS?
- jaké jsou nástroje? Jaká je dokumentace a podpora?

Přijďte, vstupné je zdarma! **Termín:** čtvrtek 5. dubna 2018 od 18:00  
**Místo:** [Dallmayr café & bar](https://www.facebook.com/Dallmayr-café-bar-702887763246547/) – Karla IV. 412/5, České Budějovice   
**Přihlášení/registrace:** [Na Facebooku](https://www.facebook.com/events/1982829275310745/)

_Nemáte Facebook, bojujete se systémem? Dobře pro vás! Registrace není třeba, prostě doražte… Pokud Facebook máte, přihlášením nám pomůžete odhadnout návštěvnost, abychom případně změnili místo konání._

POZOR: **After párty bude ihned po skončení přímo na místě…**